---
title: "Vi vill göra Twitter till en bättre plats genom att hålla bort trollen"
date: 2016-03-11 16:10:15 UTC
author: per
description: "Lagom till SXSW och spåret Online Harassment Summit lanserar vi ett proof of concept för tjänsten Troll, Abort!"
image: /images/posts/2016/trollabort-01-homepage.png
disable_comments: false
---

Näthat är idag dessvärre ett stort problem som inte prioriteras i den mån det borde. Umair Haque skrev i höstas en artikel om just Twitter och hur hatet där kan döda tjänsten. Det är 9 minuters väl värd läsning: “[Why Twitter's Dying (And What You Can Learn From It)](https://medium.com/bad-words/why-twitter-s-dying-and-what-you-can-learn-from-it-9ed233e37974#.xzan27o1g)”.

Sommaren 2015 gjorde Twitter en förändring i tjänsten som innebar att användare, via sin webbläsare på en dator, kunde exportera de konton som man blockat och dela med sig av dessa till andra. Man fick helt enkelt ut en fil som man sedan kunde skicka vidare och låta någon annan importera till sitt Twitter-konto. Även om det innebar en förbättring så är det en ganska krånglig lösning så vi började fundera på hur det kunde göras bättre. Vi fick då idén om att skapa en tjänst som automatiskt blockerar troll åt en. 

Nu lagom till SXSW och spåret “[Online Harassment Summit](http://schedule.sxsw.com/events?all_track=Online+Harassment+Summit&_ga=1.52752040.1662328217.1457345272)” har vi fått upp ett proof of concept. Vi kallar tjänsten “Troll, Abort!” (från början var tanken att lansera den på svenska som “Trollabort trollen”…) och den går att testa här: https://www.trollabort.com.

Genom att logga in och aktivera tjänsten så blockas automatiskt ett tiotal rasistiska konton och flera kommer blockas automatiskt allt eftersom de läggs till i tjänsten.

För att detta ska kunna gå från ett proof of concept till en riktig tjänst behöver vi nu hitta partners som kan bidra med antingen tid eller pengar. 

[Läs mer i vår artikel på Medium](https://medium.com/@persand/let-s-make-twitter-a-better-place-by-ridding-it-of-trolls-6439e682d50a) om vad som krävs för att projektet ska bli verklighet.

Här är en kort video som beskriver tjänsten:

<iframe src="https://player.vimeo.com/video/158609085" width="500" height="313" frameborder="0" webkitallowfullscreen mozallowfullscreen allowfullscreen></iframe>

