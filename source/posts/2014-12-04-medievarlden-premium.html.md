---

disable_comments: false
title: "Ny version av Medievärlden Premium"
date: 2014-12-04 00:00:00 UTC
author: per
meta_title: "Ny version av Medievärlden Premium"
description: "Vårt samarbete med Medievärlden inleddes redan hösten 2009 och det har nu gått lite mer än ett år sedan vi lanserade Medievärlden Premium. Idag släpper vi nu en ny version av tjänsten."
image: "/images/posts/2014/medievarlden-premium.jpg"
comments: true
---

Vårt samarbete med [Medievärlden](http://www.medievarlden.se) inleddes redan hösten 2009 och det har nu gått lite mer än ett år sedan vi lanserade [Medievärlden Premium](http://premium.medievarlden.se). Idag släpper vi nu en ny version av tjänsten.

Vid lanseringen för ett år sedan fungerade sajten främst som en distributionskanal av rapporter och analyser i PDF-format. Som användare loggade man in och laddade hem dessa samt tog del av extramaterial i form av statistik, länkar och dokument. Idag har den växt sig större och håller ett helt annat publiceringstempo samt erbjuder fler typer av innehåll än tidigare i form av rapporter, analyser, snabbanalyser, omvärldsbrev, intervjuer, interaktiv grafik/statistik, länksamlingar och dokument. Man har nu större anledning att göra besök oftare samt stanna längre. Det är dessutom numera möjligt att delta i samt följa diskussioner kring det innehåll som publiceras.
Som ett resultat av dessa förändringar har vi gjort en helt ny startsida som ger en bättre översikt av det senaste och mest aktuella innehållet. Användaren kan sedan gå in på djupet i form av taggar, kategorier och ämnessidor.

En annan stor förändring är att allt innehåll på sajten nu visas öppet men med skillnaden att man som användare får tillgång till det fullständiga innehållet medan övriga får ett utdrag. Tidigare låg delar av innehållet helt och hållet bakom inloggning men för att bättre kunna visa upp vad tjänsten erbjuder har vi valt att vara öppnare utåt.

Arbetet med utvecklingen av tjänsten kommer att fortgå under december med ytterligare funktionalitet och innehåll.

#### Detaljer
- Plattform: Ruby on Rails 4
- Drift på [Heroku](http://www.heroku.com) med support av Redis, Postgresql, Cloudinary.
- [Google Analytics](http://www.google.com/analytics) och [Mixpanel](http://www.mixpanel.com) används för att analysera trafik och besökarnas beteenden.
- Bevakning av applikationen sker med [New Relic](http://www.newrelic.com) och [Honeybadger](http://www.honeybadger.com).
- Continous integration med [CircleCI](http://www.circleci.com).

Ett stort grattis från oss till 1-åringen! Vi ser fram emot 2-årskalaset.

[Besök Medievärlden Premium](http://premium.medievarlden.se)

[Medievärlden.se: Medievärlden Premium släpper ny sajt!](http://www.medievarlden.se/medievarlden-premium-slapper-ny-sajt)
